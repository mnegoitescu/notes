<!DOCTYPE html><html><head>  <meta charset="UTF-8">  <meta name="viewport" content="width=device-width, initial-scale=1.0">  <title>Literatura română din secolul XIX. Literatura pașoptistă</title>  <link href="../style.css" rel="stylesheet" type="text/css" media="all"></head><body><div id="main">  <p><sup><a href="../index.html">index.html</a> &mdash; Negoițescu Mario &mdash; <a href="https://github.com/mnegoitescu/notes">GitHub</a/></sup></p>  <h1>Literatura română din secolul XIX. Literatura pașoptistă</h1>
<nav id="TOC" role="doc-toc">
<h2 id="toc-title">ToC</h2>
<ul>
<li><a href="#introducere" id="toc-introducere">Introducere</a></li>
<li><a href="#școala-ardeleană" id="toc-școala-ardeleană">Școala
Ardeleană</a>
<ul>
<li><a href="#samuil-micu" id="toc-samuil-micu">Samuil Micu</a></li>
<li><a href="#gheorghe-șincai" id="toc-gheorghe-șincai">Gheorghe
Șincai</a></li>
<li><a href="#petru-maior" id="toc-petru-maior">Petru Maior</a></li>
<li><a href="#ioan-budai-deleanu" id="toc-ioan-budai-deleanu">Ioan
Budai-Deleanu</a>
<ul>
<li><a href="#țiganiada" id="toc-țiganiada"><em>Țiganiada</em></a></li>
</ul></li>
</ul></li>
<li><a href="#poezia-neotrubadurească"
id="toc-poezia-neotrubadurească">Poezia neotrubadurească</a>
<ul>
<li><a href="#costache-conachi" id="toc-costache-conachi">Costache
Conachi</a></li>
<li><a href="#barbu-paris-mumuleanu"
id="toc-barbu-paris-mumuleanu">Barbu Paris Mumuleanu</a></li>
<li><a href="#nicolae-văcărescu" id="toc-nicolae-văcărescu">Nicolae
Văcărescu</a></li>
<li><a href="#iancu-văcărescu" id="toc-iancu-văcărescu">Iancu
Văcărescu</a></li>
<li><a href="#anton-pann" id="toc-anton-pann">Anton Pann</a></li>
</ul></li>
<li><a href="#pașoptismul" id="toc-pașoptismul">Pașoptismul</a>
<ul>
<li><a href="#i.-heliade-rădulescu" id="toc-i.-heliade-rădulescu">I.
Heliade-Rădulescu</a></li>
<li><a href="#mihail-kogălniceanu" id="toc-mihail-kogălniceanu">Mihail
Kogălniceanu</a>
<ul>
<li><a href="#dacia-literară" id="toc-dacia-literară"><em>Dacia
literară</em></a></li>
</ul></li>
<li><a href="#costache-negruzzi" id="toc-costache-negruzzi">Costache
Negruzzi</a>
<ul>
<li><a href="#alexandru-lăpușneanul"
id="toc-alexandru-lăpușneanul"><em>Alexandru Lăpușneanul</em></a></li>
</ul></li>
<li><a href="#nicolae-bălcescu" id="toc-nicolae-bălcescu">Nicolae
Bălcescu</a></li>
<li><a href="#al.-odobescu" id="toc-al.-odobescu">Al. Odobescu</a>
<ul>
<li><a href="#pseudokynegeticos"
id="toc-pseudokynegeticos">Pseudokynegeticos</a></li>
<li><a href="#critica-latinismului"
id="toc-critica-latinismului">Critica latinismului</a></li>
</ul></li>
<li><a href="#vasile-alecsandri" id="toc-vasile-alecsandri">Vasile
Alecsandri</a>
<ul>
<li><a href="#chirițele" id="toc-chirițele"><em>Chirițele</em></a></li>
</ul></li>
<li><a href="#nicolae-filimon" id="toc-nicolae-filimon">Nicolae
Filimon</a>
<ul>
<li><a href="#ciocoii-vechi-și-noi"
id="toc-ciocoii-vechi-și-noi"><em>Ciocoii vechi și noi</em></a></li>
</ul></li>
<li><a href="#b.-p.-hașdeu" id="toc-b.-p.-hașdeu">B. P. Hașdeu</a>
<ul>
<li><a href="#răzvan-și-vidra" id="toc-răzvan-și-vidra"><em>Răzvan și
Vidra</em></a></li>
</ul></li>
</ul></li>
<li><a href="#bibliografie-și-surse"
id="toc-bibliografie-și-surse">Bibliografie și surse</a></li>
</ul>
</nav>
<p><strong>ACEST DOCUMENT ESTE ÎN LUCRU!</strong></p>
<h1 id="introducere">Introducere</h1>
<p>Odată cu dezvoltarea idealurilor filosofice și culturale dezvoltate
de umanismul european și de Epoca Luminilor, putem întrevedea începutul
formării literaturii românești autentice și, totodată, sincronizarea sa
în cadrul mai larg al literaturii europene și universale.</p>
<p>Așa cum afirmă criticul literar Romul Munteanu, <em>„întreg poporul
român era lipsit de «natio»”</em>. Aflați între două puteri asupritoare
(Austro-Ungaria și Imperiul Otoman), românii, împărțiți între trei
popoare cu o limbă și istorie comună, își declară pentru prima oară
drepturile și unitatea, punând bazele unirii naționale ce avea să aibă
loc peste încă un veac (Unirea Principatelor Române din 1859, urmată de
Marea Unire din 1918).</p>
<h1 id="școala-ardeleană">Școala Ardeleană</h1>
<div class="image">
<p><img
src="https://upload.wikimedia.org/wikipedia/commons/thumb/3/39/ScoalaArdeleana_%282%29.JPG/960px-ScoalaArdeleana_%282%29.JPG"
alt="scoala-ardeleană" /> Statuia „Școala Ardeleană” din Cluj,
reprezentând de la stânga la dreapta pe Petru Maior, Gheorghe Șincai și
Samuil Micu.</p>
</div>
<p>Școala Ardeleană a fost o mișcare cultural-națională și un curent de
idei inspirate din iluminismul francez, cu scopul principal de
„luminare” a maselor prin dezvoltarea învățământului românesc în
Transilvania. Mișcarea s-a manifestat nu numai prin scrierea mai multor
lucrări științifice, istorice și etnografice, dar și prin scrierile unui
număr mare de istorici patrioți care doreau rezolvarea drepturilor umane
și naționale ale românilor, demonstrând <em>„cu erudiție romanitatea,
continuarea elementului roman și originea comună, prin urmare unitatea
de neam a poporului”</em> (Al. Piru).</p>
<p>Cel mai important document care reprezintă manifestul mișcării Școlii
Ardelene este <em>„suplica”</em> întitulată <em>Supplex Libellus
Valachorum Transilvanae</em>, adresată împăratului Leopold II, scrisă în
anul 1791, prin care se cerea recunoașterea independenței și drepturilor
egale a românilor din Transilvania față de imperiul Austro-Ungar.</p>
<h2 id="samuil-micu">Samuil Micu</h2>
<div class="image">
<p><img
src="https://upload.wikimedia.org/wikipedia/ro/thumb/c/c4/Lexiconul_de_la_Buda_Google_Books.jpg/330px-Lexiconul_de_la_Buda_Google_Books.jpg"
alt="lesicon" /> Lexiconul de la Buda, primul dicționar cvadrilingv în
limba română, la baza căruia au stat cercetările lui Samuil Micu.</p>
</div>
<p>Samuil Micu (1745 – 1806) a fost unul dintre întemeietorii Școlii
Ardelene. A desfășurat o activitate culturală vastă prin traduceri,
opere literare, filosofice, scrieri lingvistice și istorice. Scrierile
sale istorice s-au concentrat pe informarea savanților străini despre
originile și dorința popoarelor române pentru independență, în limba
latină: <em>Brevis historica notitia originis et progressu nationis
Daco-romanae</em> (1778). Textele adresate vorbitorilor de română au un
caracter de texte pregătitoare pentru conflictele și polemicele politice
ce aveau să înceapă, dintre care cea mai importantă lucrare este
<em>Istoria, lucrurile și întâmplările românilor</em>, împărțită în
patru volume, în care este descris și războiul dintre daci și
romani.</p>
<p>A susținut abolirea iobăgiei și asupririi suferite de români,
militând pentru drepturi egale față de celelalte neamuri. Argumentele
sale sunt variate și structurate pe plan istoric, arheologic și chiar
lingvistic, realizând prima lucrare lexicografică românească,
<em>Dictionarium latino-valachico-germanico-hungaricarum</em>
(<em>Lexiconul de la Buda</em>), cu definiții dezvoltate. Opera
istoricului conține și prima sinteză asupra tuturor românilor,
continuând munca începută de Dimitrie Cantemir.</p>
<h2 id="gheorghe-șincai">Gheorghe Șincai</h2>
<p>Gheorghe Șincai (1754 – 1816) a fost un istoric și filolog român
reprezentant al curentului iluminist și unul dintre membrii fruntași ai
Școlii Ardelene. S-a ocupat cu strângerea și compilarea unui material
documentar amplu legat de istoria poporului român; adunând documente,
inscripții și texte de la istoricii latini și greci, cronicarii români,
germani și maghiari într-o colecție de peste două mii de pagini care au
fost publicate sub titlul <em>Rerum Spectantium ad Universam gentem Daco
Romanam seu Valachicam summaria Collectio ex diversis authoribus facta a
Georgio Gabriele Sinkaj de Eadem Secundum Ordinem
Chronologicum</em>.</p>
<p>A mai scris și <em>Hronica românilor și a mai multor neamuri</em>,
care nu a fost tipărită decât târziu după moartea sa, cu ajutorul
efortului depus de <a href="#mihail-kogălniceanu">Mihail
Kogălniceanu</a>.</p>
<h2 id="petru-maior">Petru Maior</h2>
<p>Petru Maior (1760 – 1821) a fost un istoric și filolog român care a
participat la scrierea „Supplex”-ului alături de ceilalți reprezentanți
ai Școlii Ardelene. Opera sa s-a axat principal pe istorie și filologie,
iar stilul său se definește prin caracterul polemic și militant de
apărare a latinității poporului român.</p>
<p>În 1812 a publicat <em>Istoria pentru începutul românilor în
Dachia</em>, în care descrie începuturile neamului român, susținând
originea pur latină a românilor și continuitatea din stânga Dunării a
popoarelor vorbitoare de română. Susține ideea că dacii au fost complet
înlocuiți de romani și că ungurii au ajuns pe pământul Transilvaniei
după stabilirea românilor în această zonă.</p>
<h2 id="ioan-budai-deleanu">Ioan Budai-Deleanu</h2>
<p>Ioan Budai-Deleanu (cc. 1760 – 1820) este considerat cel mai
strălucit reprezentant al Școlii Ardelene. Opera sa s-a preocupat de o
arie largă de subiecte și științe (literatură, istorie, filosofie,
filologie, drept), iar activitatea sa intelectuală este cea mai
apropiată de modelul eruditului iluminat din cultura franceză. A
realizat câteva opere istoriografice, dintre care <em>Introducere
istoricească</em>, o monografie dedicată originii și romanității
românilor, este una dintre cele mai semnificative ale sale.</p>
<p>Dintre contribuțile sale literare, opera sa de căpătâi este
<em>Țiganiada</em>, prima și unica epopee românească realizată (după
<em>Istoria Ieroglifică</em> a lui Dimitrie Cantemir).</p>
<h3 id="țiganiada"><em>Țiganiada</em></h3>
<p><em>Țigania sau tabăra țiganilor</em> este un poem
eroi-comico-satiric scris de filologul, istoricul și poetul Ioan
Budai-Deleanu în anul 1812. Poemul este o alegorie izbutită a situației
românilor din cele trei popoare vorbitoare de limba română,
exemplificată în mod comic prin intermediul satirizării moravurilor și
racilelor din societatea vremii sale.</p>
<p>Epopeea este împărțită în 12 „cânturi”, după modelul epopeelor
homerice, așa cum afirmă însăși autorul: <em>„Omer încă de la Illion,
tăria Troádei, au numit cântecul său Illiada. Virghil, de la Enèa,
eroele pe care au cântat, au chiemat cântarea sa Enèada etc. Și autoriul
ceastă istorie a țiganilor numește Țiganiada”.</em></p>
<p>Acțiunea are loc în timpul domniei lui Vlad Țepeș, care cere ajutor
în lupta contra turcilor (Imperiului Otoman) de la țigani. Comicul este
realizat încă de la început prin aventurile extraordinare ale cetelor de
țigani (discuțiile purtate între țigani și Vlad Țepeș; căutarea lui
Parpangel a iubitei sale Romica, furată de draci; participarea țiganilor
la bătălie și, într-un final, dezbaterea pentru stabilirea formei de
guvernământ).</p>
<p>Excelent observator al aglomerărilor umane și al mentalității de
colectiv, Budai-Deleanu realizează un adevărat tablou al trăsăturilor
morale, psihice și fizice ale eroilor din poem. O particularitate a
operei este că, spre deosebire de majoritatea epopeelor în care eroii
acționează, eroii din <em>Țiganiada</em> mai mult vorbesc, polemizează
și explică. Cu toate, acestea, sub influența ideilor iluministe,
Budai-Deleanu realizează prin intermediul discuțiilor purtate între
țigani o frescă a ideilor începute de mișcarea Școlii Ardelene.</p>
<p>Acest aspect este cel mai bine reprezentat în discuțiile purtate
despre ideea de libertate de către țigani. Drăghici, liderul cetei
fierarilor, pus de Vlad Țepeș să exprime ce este <em>„slobozia”</em>,
răspunde:</p>
<div class="line-block"><em>„Noi țiganii să avem țărișoară!…</em><br />
<em> Unde să him numa noi dă noi!..</em><br />
<em>Să avem sate, căși, grădini ș-ogoare</em><br />
<em> Și dă toate ca ș-alții mai apoi?</em><br />
<em>Zieu! privind la lucruri așa rare,</em><br />
<em>Ca când treaz fiind aș visa îm’ pare…”</em></div>
<p>Iscusința literară a lui Budai-Deleanu reiese și din folosirea
imaginilor acustice, sugerând atât pe cale figurativă, cât și fonetic și
etimologic însușirile fizice și morale ale eroilor:</p>
<ul>
<li>Boroșmândru (din mag. <em>boros</em> = amețit)</li>
<li>Butea (din <em>but</em> = bucată de carne)</li>
<li>Ciormoi (din țig. <em>čor</em> = hoț)</li>
<li>Cucavel (de la pasărea <em>cuc</em>)</li>
<li>Ciuntul, Cârlig, Cocoloș, Covrig, Sfârcul, Căcâcea, Gurilă</li>
</ul>
<p>Poetul se mai folosește de sufixe diminutivale: Aordel, Corcodel,
Cucavel, Mugurel, Năsturel, Parpangel; dar și augmentative: Bălăban,
Ciormoi, Dârloi, Ghiolban, Gogoman, Goleman, Slobozan.</p>
<p>Pe parcursul textului, opera este adnotată de diverși comentatori:
Erudițianu, Idiotiseanu, Politicos, Simplițianu, dar și părinți:
Apologios, Agnosie (neștiutorul), Evlaviosul, Filologos; și multe alte
nume elocvente:</p>
<ul>
<li>Adevărovici</li>
<li>Căpitan Alazonios (lăudarosul)</li>
<li>Căpitan Pățitul</li>
<li>Dubitanțius</li>
<li>Micromegas (cel mic și mare)</li>
<li>Mândrilă</li>
<li>Onochefalos<a href="#fn1" class="footnote-ref" id="fnref1"
role="doc-noteref"><sup>1</sup></a> (din gr. însemnând cap de
măgar)</li>
</ul>
<h1 id="poezia-neotrubadurească">Poezia neotrubadurească</h1>
<h2 id="costache-conachi">Costache Conachi</h2>
<p>Costache Conachi (1778 – 1849) a fost un poet român de origine
fanariotă (tatăl său, Manolache Costachi, a deținut moșia Țigănești din
Tutova). Educat de un refugiat francez (Fleury), a avut access la o
educație superioară, cunoscând ingineria, greaca antică, neogreaca,
franceza și turca.</p>
<p>Inspirat de idealurile curentului iluminist, a contribuit
considerabil la dezvoltarea condițiilor de trai și îmbunătățirea
moravurilor – deviza sa fiind <em>„moralul, moralul și iar moralul”</em>
(Al. Piru, 1964). A înființat o apotecă în Tecuci, a contribuit la
reînnoirea bisericilor din Iași și a participat la un număr mare de
activități filantropice.</p>
<p>În ceea ce privește activitatea sa literară, Conachi a început să
scrie și să publice poezii de la începutul secolului XIX, începând cu
lecturi și traduceri din mica poezie franceză, din poeții galanți și
anacreontici (inclusiv poetul grec Atanasie Christopoulos). Traduce,
de-asemenea, din limba franceză <em>Privire politicească a Evropii toate
din anul 1825</em>, în care critică nobilimea: (<em>„Sistima
aristocraticească sunt vrăjmașii cinstii noroadelor.”</em>).</p>
<p>Debutează în scrieri originale cu o serie de comedii și satire în
versuri, prima fiind <em>Giudecata femeilor</em>.</p>
<h2 id="barbu-paris-mumuleanu">Barbu Paris Mumuleanu</h2>
<p>Barbu Paris Mumuleanu (1794 – 1836) a fost un poet român autodidact.
Primele sale poezii au fost scrise într-un stil hedonist, specific
operei poetului grec Athanasios (Atanasie) Christopoulos. Pe parcurs,
opera sa a fost influențată ideile iluminismului și ale Școlii Ardelene,
ceea ce se remarcă mai ales în volumul său de portrete satirice, în
stilul <em>Caracterelor</em> lui La Bruyère.</p>
<h2 id="nicolae-văcărescu">Nicolae Văcărescu</h2>
<p>Nicolae (sau Nicolache) Văcărescu (cc. 1785 – 1825) a fost un poet
din familia Văcăreștilor, fiul cel mic lui Ienăchiță Văcărescu, fratele
poetului Alecu Văcărescu. A scris mai multe poezii de natură erotică,
scrisori și un cântec de haiducie întitulat „Durda”, care este una
dintre lucrările sale cele mai semnificative, datorită originalității
textului.</p>
<h2 id="iancu-văcărescu">Iancu Văcărescu</h2>
<p>Iancu Văcărescu (1792 – 1863) a fost un alt poet român din familia
Văcăreștilor, fiul lui Alecu Văcărescu.</p>
<h2 id="anton-pann">Anton Pann</h2>
<div class="image">
<p><img
src="https://upload.wikimedia.org/wikipedia/commons/thumb/6/65/Anton_Pann_rowiki.jpg/400px-Anton_Pann_rowiki.jpg"
alt="anton-pann" /> Gravură cu portretul lui Anton Pann.</p>
</div>
<p>Anton Pann (cc. 1796 – 1854) a fost un scriitor, folclorist, profesor
de muzică religioasă și poet român de origine bulgară sau aromână,
compozitorul imnului național al României, <em>„Deșteaptă-te
române!”</em>, numită de G. Călinescu „Marseilleza română”. A fost
supranumit „cel isteț ca un proverb” de Mihai Eminescu în poemul <a
href="https://www.versuri.ro/versuri/mihai-eminescu-epigonii/">Epigonii</a>.
Este cunoscut pentru contribuțiile sale în compunerea și culegerea
muzicii românești, realizând un vast repertoriu de cântece cu temă
orientală, imnuri, cântări bisericești și piese de curte. Talentul său
muzical trece și peste slovă, fiind un interpret talentat la mai multe
instrumente clasice, cum ar fi cobza, lauta, chitara și pianoforte.</p>
<p>Printre operele sale se numără și volumel <em>Poezii deosebite sau
cântece de lume</em>, apărut în două ediții (1831, 1837), care conține o
selecție de cântece, atât originale cât și culese, după cum este
declarat în introducerea volumui:</p>
<div class="line-block"><em>„Poezii deosebite sau cântece de lume, din
care, unele sânt culese de alții, iar altele originale de Anton
Pann.</em><br />
<em>Crez că la mulți va aduce mirare pornirea mea spre a da prin tipar
la lumină niște poezii ca acestea. Știut fiind însă la cei mai mulți din
obște că aceste poezii de multă vreme avându-le manuscrise, unele
adunate de la alții și altele chiar de mine compuse, mai tot dauna aveam
silă de către prieteni, a le da izvoade, și cu aciasta mi se pricinuia
zăticnire dela alte lucruri mai folositoare.</em><br />
<em>Pentru ușurarea mea dar, și pentru a prietenilor mulțumire m-am
îndemnat a le tipări. Primească, mă rog deocamdată aceste și văzând că
sânt primite cu dragoste mă voiu îndemna ale da și altele.”</em></div>
<h1 id="pașoptismul">Pașoptismul</h1>
<p>Pașoptismul a fost o mișcare culturală și națională delimată
tradițional între anii 1830 – 1860. Numele acestei mișcări provine de la
mișcarea revoluționară română din anul 1848, fiind prima tentativă la
eliberarea și recunoașterea națională a românilor.</p>
<p>Idealurile generației pașoptiste s-au concentrat pe dorința mișcării
pentru unire. Astfel, are loc o adevărată renaștere culturală și
literară, fiind temelia necesară dezvoltării literaturii cu specific
național, autohtonă, care reflectă trecutul istoric, frumusețile patriei
și folclorul românesc.</p>
<h2 id="i.-heliade-rădulescu">I. Heliade-Rădulescu</h2>
<p>Ion Heliade-Rădulescu (1802 – 1872) este cea mai proeminentă
personalitate din generația pașoptistă. Activitatea sa culturală a fost
vastă, ca profesor, editor, scriitor, poet și gramatician. Contribuie la
înființarea mai multor școli, redactează primul ziar din Țara Românească
(<em>Curierul Românesc</em>), creează primele culegeri de poezii și
cântece populare și scrie în anul 1828 celebra <em>Gramatică
românească</em>, unde susține ortografia fonetică, limba literară
standard și adaptarea neologismelor pentru limba română.</p>
<div class="line-block"><em>„Fără cărți naționale,</em><br />
<em>Fără literatură națională,</em><br />
<em>Nu póte exista necĭ patrie,</em><br />
<em>Necĭ patriotismŭ, necĭ naționalitate”</em></div>
<h2 id="mihail-kogălniceanu">Mihail Kogălniceanu</h2>
<div class="image">
<p><img
src="https://upload.wikimedia.org/wikipedia/commons/thumb/c/cd/Dacia_Literara.jpg/330px-Dacia_Literara.jpg"
alt="dacia-literară" /> Revista <em>Dacia literară</em> a fost
suspendată după apariția primelor trei volume de către domnitor, până la
reluarea sa odată cu ediția a doua, publicată în anul 1859.</p>
</div>
<p>Mihail Kogălniceanu (1817 – 1891) a fost una dintre cele mai
importante personalități în dezvoltarea literaturii românești moderne și
sincronizarea sa cu literatura universală. Om politic, istoric,
publicist și critic literar, a contribuit pentru publicarea textelor
vechi românești uitate de timp (letopisețele, istoriografii și texte
religioase), promovarea și consolidarea idealului unirii românilor
într-o singură națiune și creearea literaturii naționale prin
activitatea sa ca redactor al revistei culturale <em>Dacia
literară</em>, din 31 ianuarie 1940.</p>
<h3 id="dacia-literară"><em>Dacia literară</em></h3>
<p>Revista <em>Dacia literară</em> reprezintă primii pași spre
dezvoltarea literaturii românești moderne, punând bazele principiilor ce
aveau să fie urmate de marii clasici ai literaturii române (Costache
Negruzzi, George Coșbuc, Ion Creangă, Liviu Rebreanu, Mihai Eminescu,
Nicolae Iorga, Tudor Arghezi, Vasile Alecsandri, etc.).</p>
<p>Idealurile mișcării pașoptiste sunt sintetizate în articolul program
din primul număr al revistei, scris de Mihail Kogălniceanu, întitulat <a
href="https://ro.wikisource.org/wiki/Introduc%C8%9Bie_la_%22Dacia_literar%C4%83%22"><em>Introducție
la „Dacia literară”</em></a>. Aceste idealuri literare ale scriitorilor
pașoptiști pot fi restrânse în patru puncte principale:</p>
<ul>
<li><strong>Renunțarea la imitație și traduceri mediocre din literatura
străină</strong><br />
Dorința de modernizare și sincronizare a literaturii în limba română a
dus la crearea unor forme de literatură axate doar pe împrumuturi și
traduceri din bibliotecile străine, ceea ce a dus la nașterea teoriei
<em>formelor fără fond</em>, așa cum se poate observa în articolul
program:<br />
<em>„Dorul imitației s-a făcut la noi o manie primejdioasă, pentru că
omoară în noi duhul național. Această manie este mai ales covârșitoare
în literatură. Mai în toate zilele ies de sub teasc cărți în limba
românească. Dar ce folos! că sunt numai traducții din alte limbi și încă
și acele de-ar fi bune. Traducțiile însă nu fac o literatură. Noi vom
prigoni cât vom putea această manie ucigătoare a gustului original,
însușirea cea mai prețioasă a unei literaturi.”</em><br />
</li>
<li><strong>Îmbogățirea literaturii prin specificul
național</strong><br />
Ca parte din renunțarea la <em>formele fără fond</em>, se propune
crearea unei literaturi autohtone, inspirată din istorie, natură,
tradiții și folclor.<br />
<em>„Istoria noastră are destule fapte eroice, frumoasele noastre țări
sunt destul de mari, obiceiurile noastre sunt destul de pitorești și de
poetice, pentru ca să putem găsi și la noi sujeturi de scris, fără să
avem pentru aceasta trebuință să ne împrumutăm de la alte
nații.”</em><br />
</li>
<li><strong>Standardizarea limbajului folosit în scriere cu scopul
unității limbii</strong><br />
Se continuă eforturile începute de Școala Ardeleană pentru realizarea
unei limbi române comune și standardizată, care să permită comunicarea
clară și concisă. Se pun bazele normei literare a limbii, se resping
<em>latinismele</em> exagerate și se pledează pentru scrierea fonetică
și nu etimologică a limbii.<br />
<em>„Țălul nostru este realizația dorinței ca românii să aibă o limbă și
o literatură comună pentru toți”</em><br />
</li>
<li><strong>Dezvoltarea spiritului critic</strong><br />
Kogălniceanu subliniază că literatura scrisă trebuie să fie interpretată
de publicul român cu un spirit critic, obiectiv.<br />
<em>„Critica noastră va fi nepărtinitoare. Vom critica cartea, iar nu
persoana.”</em></li>
</ul>
<h2 id="costache-negruzzi">Costache Negruzzi</h2>
<p>Costache Negruzzi (1808 – 1868) este considerat întemeietorul nuvelei
istorice în literatura română. A fost un scriitor prolific al generației
pașoptiste, aderând la principiile revistei <em>Dacia literară</em>,
unde a publicat în primul volum opera sa cea mai cunoscută,
<em>Alexandru Lăpușneanul</em>. A mai scris, printre altele,
<em>Ștefaniada</em>, o epopee națională dedicată domnitorului supranumit
<em>„Soarele Moldovei”</em>.</p>
<h3 id="alexandru-lăpușneanul"><em>Alexandru Lăpușneanul</em></h3>
<p><em>Alexandru Lăpușneanul</em> este o nuvelă scrisă de Costache
Negruzzi publicată în anul 1840 în primul număr al revistei culturale
<em>Dacia literară</em>, întemeiată de M. Kogălniceanu. Nuvela istorică
reprezintă câteva dintre idealurile articului program amintit mai sus,
în mod deosebit specificul național, fiind inspirată din scrierile lui
Grigore Ureche în <em>Letopisețul Țării Moldovei</em>. De-asemenea,
opera prezintă o influență puternică romantică, exemplificată prin
personajul principal, domnitorul Alexandru Lăpușneanul, care acționează
în împrejurări excepționale și dispune el însuși de trăsături
excepționale.</p>
<p>Voința de fier a domnitorului este descrisă cu un caracter stoic și
extraordinar, după cum se poate observa din răspunsul oferit solilor lui
Tomșa, care îi cer să renunțe la tron:</p>
<div class="line-block"><em>„Să mă întorc? Mai degrabă-și va întoarce
Dunărea cursul îndărăpt.”</em></div>
<p>În plus, caracterul său despotic și implacabil este evocat dintr-o
singură replică:</p>
<div class="line-block"><em>“Dacă voi nu mă vreți, eu vă vreu… și dacă
voi nu mă iubiți, eu vă iubesc pre voi și voi merge ori cu voia, ori
fără voia voastră.”</em></div>
<p>Una dintre particularitățile operei este compoziția care trimite cu
gândul la genurile dramatice, prezentând șirul narativ și acțiunea
personajelor predominant prin dialog. Nuvela este împărțită în patru
capitole de sine stătătoare, cu titluri preluate din replicile adresate
în capitolul respectiv: <em>„Dacă voi nu mă vreți, eu vă vreu…”</em>,
<em>„Ai să dai sama, doamnă”</em>, <em>„Capul lui Moțoc, vrem!”</em>, și
<em>„De mă voi scula, pre mulți am să popesc și eu”</em>.</p>
<h2 id="nicolae-bălcescu">Nicolae Bălcescu</h2>
<p>Nicolae Bălcescu (1819 – 1852) a fost un istoric și scriitor român
care a participat la Revoluția din 1848.</p>
<h2 id="al.-odobescu">Al. Odobescu</h2>
<p>Alexandru Odobescu (1834 – 1895) a fost un scriitor, arheolog,
istoric și om politic român. Personalitate enciclopedică, a realizat mai
multe studii de istorie literară, despre folclor și eseuri. Este autorul
unei monografii despre <a
href="https://ro.wikipedia.org/wiki/Tezaurul_de_la_Pietroasa">Tezaurul
de la Pietroasa</a>, dar și a unui dintre cele mai cunoscute eseuri din
perioada sa, Pseudokynegeticos.</p>
<h3 id="pseudokynegeticos">Pseudokynegeticos</h3>
<div class="image">
<p><img
src="https://upload.wikimedia.org/wikipedia/commons/thumb/1/11/Fontaine_Diane_Fountain_Diana_Anet_Louvre_MR_1581%2C_MR_sup_123.jpg/500px-Fontaine_Diane_Fountain_Diana_Anet_Louvre_MR_1581%2C_MR_sup_123.jpg"
alt="diana" /> Statuia zeiței Diana a lui Jean Gujon descrisă de
Odobescu în eseul său.</p>
</div>
<p><em>Pseudokynegeticos</em>, sau <em>Fals tratat de vânătoare</em><a
href="#fn2" class="footnote-ref" id="fnref2"
role="doc-noteref"><sup>2</sup></a> este un eseu scris Alexandru
Odobescu, considerat unul dintre cele mai influente eseuri în limba
română. Opera descrie cu un farmec deosebit diferite subiecte legate de
domeniul cinegetic sub forma unui așa-zis „tratat de vânătoare”.
Limbajul este savuros și savant<a href="#fn3" class="footnote-ref"
id="fnref3" role="doc-noteref"><sup>3</sup></a>, despre stilul scrierii
lui Odobescu, criticul literar G. Călinescu afirmă: „bate câmpii cu
grație […] farmecul său stă în scandalul de a surprinde pe un om atât de
serios, schițând cancanul pe scara rulantă a bibliotecii lui înțesată cu
autori greci”.</p>
<p>Lucrarea este structurată în 12 capitole și prefațată cu o „epistolă”
dedicată domnului C. C. Cornescu, un bun prieten al autorului. Titlul
lucrării amintește modul în care opera lui Odobescu a depășit țelul ei
original (acela de simplă introducere a vânătoarei reprezentată în
arte), ajungând un adevărat eseu, unic în cadrul literaturii române.</p>
<p>Subiectele abordate sunt diverse și vaste, chiar dacă se învârt în
jurul vânătoarei. Opera începe cu scena descrierii câmpiei Bărăganului,
văzută precum un miraj, ca celebra <em>fata morgana</em>: <em>„[…]
aerul, resfirat în unde diafane sub arșița soarelui de vară, oglindește
ierburile și bălțile din depărtare și le preface, dinaintea vederii
fermecate, în cetăți cu mii de minarete, în palate cu mii de
încântări”</em>. Sunt descrise în detaliu amplu diferite picturi,
sculpturi și alte opere de artă (gravura lui Dürer a sfântului Hubert,
statuile zeiței Diana), subiecte filosofice legate de vânătoare –
inclusiv, denumirea unor păsări rare (grive, sturzi, cocoșari) în
limbile romanice – și chiar basme (basmul fiului de împărat cel cu noroc
la vânătoare). Eseul cuprinde și o parte autobiografică, dar și un
capitol întreg dedicat notițelor extra lăsate de autor, în care se poate
observa și o critică a latinismului exagerat. Umorul autorului este
observabil până și la ultimul capitol, întitulat „Capitolul cel mai
plăcut pentru cititor”, care este o simplă pagină goală.</p>
<h3 id="critica-latinismului">Critica latinismului</h3>
<p>O parte din ideile Școlii Ardelene au fost continuate de un curent în
lingvistica și filologia română, numit curentul latinist. Acest curent a
sprijinit la stabilirea alfabetului latin pentru scrierea limbii române
(în locul scrierii cu caractere chirilice), relatinizarea limbii română
prin împrumuturi comune cu celelalte limbi romanice (în special franceza
și italiana), dar și la formarea altor argumente pentru susținerea
latinității limbii române.</p>
<p>Unii reprezentanți ai curentului au fost mai drastici în practicile
propuse pentru relatinizarea limbii române, iar alții mai moderați. Doi
dintre reprezentanții extremi ai curentului latinist sunt August
Treboniu Laurian și Ion C. Massim, care au realizat <em>Dicționarul
limbei romane</em>. Dicționarul lui Laurian și Massim, scris cu intenția
de a „purifica limba română de elementele nelatine”, este rezultatul
exagerării ideii de latinitate, ajungând la un limbaj artificial, greu
de recunoscut și aproape comic (I. Funeriu).</p>
<p>Critic aspru al latinismului exagerat, Alexandru Odobescu a imaginat
un meniu culinar inspirat din stilul dicționarului menționat anterior,
de nerecunoscut pentru un vorbitor al limbii române:</p>
<table>
<thead>
<tr class="header">
<th>Meniu</th>
<th>Traducere</th>
</tr>
</thead>
<tbody>
<tr class="odd">
<td>Vinu arsu de anicetu</td>
<td>Rachiu cu anason</td>
</tr>
<tr class="even">
<td>Fame – stimuli varii</td>
<td>Mezeluri – mai multe feluri</td>
</tr>
<tr class="odd">
<td>Siluru munitu cu astuci fluviali, în condimentu de sinape</td>
<td>Somn fiert cu raci în sos de muștar</td>
</tr>
<tr class="even">
<td>Lumbu bubulinu instinctu in cremore cu bacce e tuberculi
leguminose</td>
<td>Mușchi de vacă cu smântână, mazăre și cartofi</td>
</tr>
<tr class="odd">
<td>Potione congellata de modu romanu</td>
<td>Punch</td>
</tr>
<tr class="even">
<td>Copsa de ariete in verubi torresa</td>
<td>Coapsă de berbec</td>
</tr>
<tr class="odd">
<td>Vesice fermentate pre ratione Germanica</td>
<td>Gogoși dospite nemțești</td>
</tr>
<tr class="even">
<td>Biscopte lactantia glaciate Canistru mulți pomariu</td>
<td>Pișcoturi cu înghețată de lapte</td>
</tr>
<tr class="odd">
<td>Confapte saccharine</td>
<td>Prăjituri</td>
</tr>
<tr class="even">
<td>Licuore bellaria de Bromelia</td>
<td>Votcă de ananas</td>
</tr>
<tr class="odd">
<td>etc.</td>
<td>etc.</td>
</tr>
</tbody>
</table>
<h2 id="vasile-alecsandri">Vasile Alecsandri</h2>
<div class="image">
<p><img
src="https://upload.wikimedia.org/wikipedia/commons/7/79/Constantin_Daniel_Stahi_-_Portretul_lui_Vasile_Alecsandri.jpg"
alt="alecsandri" /> Portretul lui Vasile Alecsandri realizat de pictorul
Constantin Stahi.</p>
</div>
<p>Vasile Alecsandri (cc. 1818 – 1890) este una dintre cele mai
prolifice figuri literare din istoria literaturii române. Considerat de
Mihai Eminescu drept „rege al poeziei”, a abordat o pletoră de genuri și
specii, atât lirice cât și în proză. Scrierile sale se remarcă atât în
cadrul genului liric cât și în dramaturgie. A publicat poezii în revista
<em>Convorbiri literare</em>, în care a adus totodată în cadrul
literaturii române o nouă specie lirică, numită <em>pastel</em><a
href="#fn4" class="footnote-ref" id="fnref4"
role="doc-noteref"><sup>4</sup></a> și a realizat, de-asemenea, prima
culegere de poezii populare din literatura română (<em>Poezii popolare,
Balade, Cântece bătrânești</em>).</p>
<p>Poezia patriotică <em>Deșteptarea României</em>, scrisă în anul 1848,
reflectă multe dintre idealurile Școlii Ardelene și a curentului
pașoptist. Textul este compus într-o manieră romantică prin antiteza
dintre trecutul românilor și viitorul măreț al României unite, îndemnând
la luptă toți românii pentru dezrobirea popoarelor vorbitoare de română
și îndeplinirea unirii:</p>
<div class="line-block"><em>„Voi ce stați în adormire, voi ce stați în
nemișcare,</em><br />
<em>N-auziți prin somnul vostru acel glas triumfător,</em><br />
<em>Ce s-nalță pân’ la ceruri din a lumei deșteptare,</em><br />
  <em>Ca o lungă salutare / Cătr-un falnic viitor?</em><br />
<em>[…]</em><br />
<em>Nu simțiți peptul vostru un dor sfânt și românesc</em><br />
<em>La cel glas de înviere, la cel glas de libertate</em><br />
  <em>Ce pătrunde și răzbate / Orice suflet omenesc?</em><br />
<em>[…]</em><br />
<em>Numai tu, popor române, să zaci vecinic în orbire?</em><br />
<em>Numai tu să fii nevrednic de-acest timp reformator?</em><br />
<em>Numai tu să nu iei parte la obșteasca înfrățire,</em><br />
  <em>La obșteasca fericire, / la obștescul viitor?”</em></div>
<p>În dramaturgie, opera lui Vasile Alecsandri iese în evidență cu drama
istorică <em>Despot - Vodă</em> (1879) și seria de comedii de moravuri
<em>Chirițele</em>:</p>
<ul>
<li><em>Chirița în Iași sau două fete ș-o neneacă</em> (1850)</li>
<li><em>Chirița în provincie</em> (1852)</li>
<li><em>Chirița în voiagiu</em> (1865)</li>
<li><em>Chirița în balon</em> (1875)</li>
</ul>
<h3 id="chirițele"><em>Chirițele</em></h3>
<div class="image">
<p><img
src="https://upload.wikimedia.org/wikipedia/ro/5/59/Teodor_Corban_in_rolul_Coana_Chirita.jpg"
alt="chirita" /> Actorul Teodor Corban jucând rolul Coanei Chirița în
travesti.</p>
</div>
<p>Seria de comedii <em>Chirițele</em> a lui Vasile Alecsandri
satirizează defectele moravurilor și culturii vremii sale, în primul
rând parvenitismul<a href="#fn5" class="footnote-ref" id="fnref5"
role="doc-noteref"><sup>5</sup></a> – rezultat al dorinței de asociere
și sincronizare cu standardele culturii europene fără a le înțelege
scopul sau importanța – în cadrul comediilor reprezentat de personajul
<em>Coana Chirița</em>, o moșiereasă „mondenă”. Comicul este realizat
prin contrastul substanțial între aspirațiile grandioase ale Coanei
Chirița și realitate.</p>
<h2 id="nicolae-filimon">Nicolae Filimon</h2>
<p>Nicolae Filimon (1819 – 1865) este considerat autorul primului roman
realist izbutit din literatura română (<em>Ciocoii vechi și noi</em>) și
întemeietorul acestui gen de roman în cadrul literaturii române.</p>
<h3 id="ciocoii-vechi-și-noi"><em>Ciocoii vechi și noi</em></h3>
<p>Primul roman realist al lui Nicolae Filimon, întitulat <em>Ciocoii
vechi și noi, sau, Ce naște din pisică șoareci mănâncă</em>, reprezintă
geneza acestui gen literar în cadrul literaturii române.</p>
<h2 id="b.-p.-hașdeu">B. P. Hașdeu</h2>
<div class="image">
<p><img
src="https://upload.wikimedia.org/wikipedia/commons/6/6b/S5300027bust_hasdeu.JPG"
alt="hasdeu" /> Bustul lui B. P. Hașdeu din curtea palatului Iulia
Hașdeu, în Câmpina, județul Prahova.</p>
</div>
<p>Bogdan Petriceicu Hașdeu (1838 – 1907) a fost un filolog, lingvist,
scriitor și cercetător român, considerat una dintre <em>personalitățile
enciclopedice</em> din literatura română. A realizat studii ample și
detaliate în etnografie, folclor și lingvistică, despre o sumedenie de
subiecte. Este autorul mai multor eseuri lingvistice despre limba
română, din care cel mai semnificative sunt <em>Etymologicum Magnum
Romaniae</em>, un dicționar al limbii române și <em>Teoria circulației
cuvintelor</em>, de importanță deosebită în dezvoltarea lingvisticii în
spațiul nostru. Opera lui Hașdeu impresionează atât prin momumentalitate
cât și prin gama imensă de varietate a scrierilor sale. A scris
monografia <em>Ion-Vodă cel Cumplit</em>, drama istorică <em>Răzvan și
Vidra</em>, romanul <em>Ursita</em>, comedia <em>Trei crai de la
răsărit</em> și multe alte texte în proză dar și lirice.</p>
<h3 id="răzvan-și-vidra"><em>Răzvan și Vidra</em></h3>
<p><em>Răzvan și Vidra</em> este o poemă dramatică istorică scrisă de B.
P. Hașdeu. Textul este împărțit în cinci cânturi: <em>„Un rob pentru un
galben”</em>, <em>„Răzbunarea”</em>, <em>„Nepoata lui Moțoc”</em>,
<em>„Încă un pas”</em> și <em>„Mărirea”</em>. Fiind o dramă istorică,
acțiunea este inspirată din domnia timp de cinci luni a domnitorului
Moldovei, Ștefan Răzvan, în anul 1595.</p>
<h1 id="bibliografie-și-surse">Bibliografie și surse</h1>
<ul>
<li>Al. Andrei, <em>Comentarii literare pentru clasele IX-XII,
bacalaureat și admiterea în învățământul superior</em>, Editura Nova,
București, 1994</li>
<li>Al. Piru, <em>Literatura română premodernă</em>, Editura Pentru
literatură, București, 1964</li>
<li>Al. Piru, <em>„Școala ardeleană. Contribuții la dezvoltarea culturii
și a literaturii române”</em> în <em>Sinteze de literatura română</em>,
Editura didactică și pedagogică, București, 1974</li>
<li>Ștefan Ștefănescu, <em>Enciclopedia istoriografiei românești</em>,
Editura științifică și enciclopedică, București, 1978</li>
</ul>
<hr />
<ul>
<li>Ioan Budai-Deleanu, <a
href="https://ro.wikisource.org/wiki/%C8%9Aiganiada"><em>Țiganiada sau
Tabăra țiganilor</em></a>, pe Wikisource</li>
<li>Mihail Kogălniceanu, <a
href="https://ro.wikisource.org/wiki/Introduc%C8%9Bie_la_%22Dacia_literar%C4%83%22"><em>Introducție
la „Dacia literară”</em></a>, pe Wikisource</li>
<li>Alexandru Odobescu, <a
href="https://ro.wikisource.org/wiki/Pseudo-Kynegetikos"><em>Pseudo-Kynegetikos
(ΨΕΥΔΟ-ΚΥΝΗΓΕΤΙΚΟΣ)</em></a>, pe Wikisource</li>
<li>Ionel Funeriu, <a
href="https://wiki.dexonline.ro/wiki/Articol/Ionel_Funeriu/ogni_abuso_sar%C3%A1_punito"><em>Ogni
abuso sará punito</em></a>, pe dexonline</li>
</ul>
<section id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p>όνος (ónos, măgar) + κέφαλος (kéfalos, cap)<a
href="#fnref1" class="footnote-back" role="doc-backlink">↩︎</a></p></li>
<li id="fn2"><p>Titlul lucrării provine din termenii grecești „pseudo”
(<em>ψευδο</em>, fals) și kinĕgetikos (<em>κυνηγετικος</em>,
vânătoresc).<a href="#fnref2" class="footnote-back"
role="doc-backlink">↩︎</a></p></li>
<li id="fn3"><p>Un exemplu: Referindu-se la animale, Odobescu remarcă
despre boi <em>„Și ce gânduri vor fi rumegând ei, când se simt
într-astfel călcați sub picioare? Mare e limba boului, păcat că nu poate
grăi!”</em> (Cap. II).<a href="#fnref3" class="footnote-back"
role="doc-backlink">↩︎</a></p></li>
<li id="fn4"><p><a
href="https://ro.wikipedia.org/wiki/Pastel">Pastelul</a> este o operă
lirică aparținând literaturii culte care, prin intermediul unui peisaj,
transmite sentimentele eului liric contemplator. Termenul provine din
artele plastice, unde desemnează un creion colorat moale, care era
deseori utilizat pentru desenarea peisajelor.<a href="#fnref4"
class="footnote-back" role="doc-backlink">↩︎</a></p></li>
<li id="fn5"><p>Parvenitismul este dorința de a urca, fără merite
deosebite, fie prin mijloace maloneste sau dintr-o situație material,
socială sau politică avantajoasă, în pătura socială înaltă.<a
href="#fnref5" class="footnote-back" role="doc-backlink">↩︎</a></p></li>
</ol>
</section>
</div></body></html>
